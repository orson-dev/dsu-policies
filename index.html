<html>
  <body>
    Politica de confidentialitate </br></br></br>În vigoare de la 15 decembrie 2022 </br></br></br>Prezenta
    politică de confidențialitate se aplică aplicației mobile DSU, ai cărei
    furnizori sunt: Fundația pentru SMURD și Departamentul pentru Situații de
    Urgență din cadrul Ministerului Afacerilor Interne. 
  </br></br></br>Toate activitățile de
    prelucrare a datelor cu caracter personal desfășurate în cadrul sau în
    legătură cu aplicația mobilă DSU sunt în acord cu prevederile Regulamentului
    (UE) 2016/679 privind protecţia persoanelor fizice în ceea ce priveşte
    prelucrarea datelor cu caracter personal şi privind libera circulaţie a
    acestor date şi de abrogare a Directivei 95/46/CE (Regulamentul general
    privind protecţia datelor).
  </br></br></br> Date de contact Fundația pentru SMURD  </br></br>Sediu:
    Str. Prof. Dr. Gheorghe Marinescu nr. 50, cod poștal 540136 </br></br>Târgu-Mureș,
    județul Mureș </br></br>Email: office@fundatiapentrusmurd.ro</br></br> Website:
    http://fundatiapentrusmurd.ro/ </br></br>Date de contact Departamentul pentru Situații
    de Urgență din cadrul Ministerului Afacerilor Interne Sediu: Piața
    Revoluției nr. 1A, sectorul 1, București, cod poștal 010086 </br></br>Email:
    dsuapp@dsu.mai.gov.ro </br></br>Website: http://www.dsu.mai.gov.ro/ </br></br></br></br>Termeni și
    definiții </br></br>Date cu caracter personal - orice informaţii privind o persoană
    fizică identificată sau identificabilă, direct sau indirect, în special prin
    referire la un element de identificare, cum ar fi un nume, un număr de
    identificare, date de localizare, un identificator online, sau la unul sau
    mai multe elemente specifice, proprii identităţii sale fizice, fiziologice,
    genetice, psihice, economice, culturale sau sociale Prelucrare - orice
    operaţiune sau set de operaţiuni efectuate asupra datelor cu caracter
    personal sau asupra seturilor de date cu caracter personal, cu sau fără
    utilizarea de mijloace automatizate, cum ar fi colectarea, înregistrarea,
    organizarea, structurarea, stocarea, adaptarea sau modificarea, extragerea,
    consultarea, utilizarea, divulgarea prin transmitere, diseminarea sau
    punerea la dispoziţie în orice alt mod, alinierea sau combinarea,
    restricţionarea, ştergerea sau distrugerea Consimţământ - orice manifestare
    de voinţă liberă, specifică, informată şi lipsită de ambiguitate a
    utilizatorului prin care acesta acceptă, printr-o declaraţie sau printr-o
    acţiune fără echivoc, ca datele cu caracter personal care îl privesc să fie
    prelucrate DSU, denumită în continuare Aplicația - aplicație mobilă
    disponibilă în sistemele iOS și Android, aflată în proprietatea Fundației
    pentru SMURD și în administrarea Departamentului pentru Situații de Urgență
    din cadrul Ministerului Afacerilor Interne, în calitatea sa de coordonator
    al activităților de prevenire și gestionare a situațiilor de urgență la
    nivel național Operator - Fundația pentru SMURD și Departamentul pentru
    Situații de Urgență din cadrul Ministerului Afacerilor Interne, care
    prelucrează date cu caracter personal în UE, conform legislației și
    prezentei politici Utilizator - persoana fizică, cu capacitate deplină de
    exercițiu, având vârsta de minimum 18 ani, care își exprimă consimțământul
    pentru utilizarea Aplicației conform politicilor operatorului și care se
    autentifică sau nu în Aplicație prin crearea unui cont de utilizator
    Autoritate de supraveghere - autoritate publică independentă instituită de
    un stat membru în temeiul Regulamentului (UE) 2016/679 Principii Politica de
    confidențialitate a operatorului se întemeiază pe următoarele principii: 1.
    Prelucrarea datelor cu caracter personal se realizează în mod legal,
    echitabil şi transparent. 2. Colectarea datelor cu caracter personal se face
    în scopuri determinate, explicite şi legitime, acestea nefiind prelucrate
    ulterior într-un mod incompatibil cu aceste scopuri. 3. Datele cu caracter
    personal sunt adecvate, relevante şi limitate la ceea ce este necesar în
    raport cu scopurile în care sunt prelucrate. 4. Datele cu caracter personal
    sunt riguros exacte și se actualizează în cazul în care este necesar. 5.
    Datele cu caracter personal sunt păstrate într-o formă care permite
    identificarea numai pentru perioada necesară îndeplinirii scopurilor în care
    sunt prelucrate datele. 6. Prelucrarea se realizează într-un mod care
    asigură securitatea adecvată a datelor cu caracter personal, inclusiv
    protecţia împotriva prelucrării neautorizate sau ilegale şi împotriva
    pierderii, a distrugerii sau a deteriorării accidentale, prin luarea de
    măsuri tehnice sau organizatorice corespunzătoare. Cine este responsabil cu
    prelucrarea datelor cu caracter personal? Responsabilul cu prelucrarea
    datelor cu caracter personal decide ce date prelucrează, în ce scop și cum
    are loc această prelucrare. Responsabilitatea prelucrării datelor cu
    caracter personal în cazul DSU revine: Fundației pentru SMURD, în calitatea
    sa de autor și titular al dreptului de proprietate intelectuală a
    Aplicației; Departamentului pentru Situații de Urgență din cadrul
    Ministerului Afacerilor Interne, în calitatea sa de administrator al
    Aplicației; Societății Orson Media SRL, ca dezvoltator al Aplicației, în
    cazul îndeplinirii obligațiilor ce decurg din contractul de prestări
    servicii semnat cu Fundația pentru SMURD. Societatea Orson Media SRL are
    sediul în comuna Berceni, Str. Octavian Goga nr. 10A, județul Ilfov,
    J23/4466/2016, CIF 36716559, email office@orson.ro. Temeiul juridic al
    prelucrării datelor cu caracter personal Datele cu caracter personal se
    prelucrează în temeiul consimțământului expres, liber exprimat, specific și
    neechivoc al utilizatorului Aplicației, în acord cu prevederile legislației
    în vigoare și în condițiile prezentei politici. Poate constitui temei al
    prelucrării: un contract, o cerere a utilizatorului înainte de intrarea
    într-un contract, necesitatea respectării unei obligații legale, interesul
    legitim al operatorului sau al unei terțe părți, necesitatea de a proteja
    interesele vitale ale utilizatorului sau ale altei persoane fizice,
    îndeplinirea unei sarcini care serveşte unui interes public. Ce date
    colectăm și în ce scop? Colectăm date cu caracter personal atât de la
    utilizatorii care se autentifică prin crearea de conturi în Aplicație, cât
    și de la cei care accesează Aplicația fără autentificare. În cazul
    autentificării, colectăm următoarele date cu caracter personal: numele și
    prenumele - folosite pentru crearea contului de utilizator, vizibile în
    Aplicație; poza - poza de profil este colectată automat din profilul social
    atunci când utilizatorul se autentifică în Aplicație prin Facebook sau
    Google Account. Odată autentificat, indiferent de metoda de autentificare,
    utilizatorul își poate adăuga sau schimba poza de profil; adresa de email -
    este colectată automat din contul de Facebook sau de Google, atunci când se
    autentifică prin Social Media. Se poate introduce manual de utilizator
    atunci când se autentifică prin email și parolă. Adresa de email a unui
    utilizator nu este afișată public nicăieri în Aplicație, fiind folosită doar
    pentru autentificare; informații despre dispozitivul pe care-l folosește
    utilizatorul (sistemul de operare, tipul de telefon (model), rețeaua de pe
    care intră, locația GPS (opțional, dacă și-a dat acordul în aplicație),
    aceste informații fiind folosite doar în scop statistic; numărul de telefon
    - este cerut numai pentru utilizarea modulului de raportări situații de
    urgență din cadrul Aplicației. Numărul de telefon nu este făcut public, ci
    este folosit pentru validarea persoanei o singură dată, atunci când trimite
    prima sesizare. Numărul de telefon al persoanei care a făcut sesizarea este
    public doar pentru angajații DSU, care preiau sesizările, pentru a o
    contacta telefonic, dacă este cazul. În cazul utilizatorilor
    neautentificați, se colectează următoarele date: informații despre
    dispozitivul pe care-l folosește utilizatorul (sistemul de operare, tipul de
    telefon (model), rețeaua de pe care intră, locația GPS (opțional, dacă și-a
    dat acordul în aplicație), aceste informații fiind folosite doar în scop
    statistic. În afara datelor cu caracter personal la care am făcut referire
    mai sus, obținem date din analiza modului de utilizare a serviciilor
    noastre, după cum urmează: informații despre dispozitivul pe care-l
    folosește utilizatorul (sistemul de operare, tipul de telefon (model),
    rețeaua de pe care intră, locația GPS (opțional, dacă și-a dat acordul în
    aplicație), aceste informații fiind folosite doar în scop statistic; datele
    colectate în Google Analytics, folosite în scop statistic pentru a determina
    patternuri de comportament ale utilizatorilor. Operatorul nu prelucrează în
    cadrul aplicației DSU date cu caracter personal care dezvăluie originea
    rasială sau etnică, opiniile politice, confesiunea religioasă sau
    convingerile filosofice sau apartenența la sindicate și prelucrarea de date
    genetice, de date biometrice pentru identificarea unică a unei persoane
    fizice, de date privind sănătatea sau de date privind viața sexuală sau
    orientarea sexuală ale unei persoane fizice. Ce date colectăm pentru crearea
    contului de utilizator în Aplicație și ce facem public? La crearea unui cont
    de utilizator in Aplicație, sunt necesare următoarele date cu caracter
    personal: numele și prenumele; emailul; poza de profil (atunci când se
    autentifică printr-una din cele 2 platforme sociale: Facebook sau Google).
    În contul de utilizator, care este public în Aplicație, afișăm public
    următoarele informații: numele și prenumele; poza de profil. În ce scop se
    prelucrează datele cu caracter personal? Prelucrăm date cu caracter personal
    pentru: validare utilizator, prin trimitere SMS de confirmare, în cazul
    utilizării modulului de raportări situații de urgență către DSU;
    geolocalizare, în cazul utilizării modulului de raportări situații de
    urgență către DSU, scopul prelucrării fiind determinarea automată a locației
    urgenței raportate pe hartă. trimitere alerte și informări - utilizatorii
    pot primi alerte și informări prin push notifications, în situația în care
    au optat pentru trimiterea acestora pentru una sau mai multe zone din țară
    statistici și rapoarte - datele utilizatorilor Aplicației sunt prelucrate cu
    ajutorul Google Analytics, generând statistici automate, în baza cărora se
    extrag rapoarte, în scopul îmbunătățirii modului de utilizare a aplicației.
    Datele statistice rămân anonime și nu sunt făcute publice. Cum se realizează
    colectarea și prelucrarea datelor cu caracter personal? Colectarea datelor
    cu caracter personal se realizează: automat, la crearea contului de
    utilizator prin platforme sociale (Facebook sau Google), preluându-se: nume,
    prenume, email, poza, date despre dispozitivul folosit, locația GPS
    (opțional); manual, la crearea contului de utilizator prin email și parolă,
    furnizându-se nume, prenume, email; poza poate fi adăugată ulterior -
    opțional. Se adaugă numărul de telefon pentru utilizarea modulului de
    raportări de situații de urgență, pentru o validare suplimentară.
    Prelucrarea datelor cu caracter personal se realizează: automat, prin Google
    Analytics, în scop statistic; manual, în vederea întocmirii rapoartelor
    menționate mai sus. Datele statistice ale utilizatorilor rămân anonime și nu
    sunt făcute publice. Pentru ce perioadă stocăm datele cu caracter personal?
    Datele cu caracter personal sunt stocate pentru o perioadă nedefinită.
    Utilizatorul poate cere în orice moment modificarea sau ștergerea datelor cu
    caracter personal prin utilizarea formularului de contact din aplicație.
    Ștergerea contului implică ștergerea automată a datelor cu caracter personal
    (nume, prenume, email, poză, parolă, număr de telefon). Către cine
    transferăm datele cu caracter personal și în ce scop? Transferăm date cu
    caracter personal către: Google Analytics (în afara UE), unde se stochează
    datele utilizatorilor în scop statistic; Ce măsuri de securitate am
    implementat? Suntem preocupați permanent de implementarea măsurilor de
    securitate ce se impun pentru a reduce la minimum riscurile de acces
    neautorizat la date și implicit impactul asupra vieții private a
    utilizatorilor: standard SSL de criptare a fluxului de date; standard de
    OAUTH pentru autentificarea utilizatorilor; apeluri securizate prin cheie de
    autorizare (HMAC); limitarea numărului de IP-uri de la care poate fi accesat
    serverul unde avem baza de date și serverul web; acces limitat pe server
    prin folosirea de chei SSH private. Drepturile utilizatorului Regulamentul
    conferă utilizatorului o serie de drepturi, pe care le prezentăm pe scurt în
    cele ce urmează: 1. dreptul de informare și acces la date cu caracter
    personal, în temeiul căruia se poate obține o confirmare din partea noastră
    că prelucrăm sau nu date cu caracter personal, având acces la datele
    respective și la informații privind modalitățile și scopurile prelucrării
    acestora; 2. dreptul la rectificarea datelor, care se poate exercita pentru
    a obține, fără întârzieri nejustificate, rectificarea datelor inexacte sau
    completarea datelor cu caracter personal, care sunt incomplete; 3. dreptul
    la ștergerea datelor (dreptul de „a fi uitat”), în virtutea căruia se poate
    obține ștergerea datelor cu caracter personal, fără întârzieri
    nejustificate, pentru unul din următoarele motive: i.datele nu mai sunt
    necesare pentru îndeplinirea scopului pentru care au fost colectate sau
    prelucrate; ii.utilizatorul își retrage consimțământul și nu există un alt
    temei juridic pentru prelucrare; iii.utilizatorul se opune prelucrării și nu
    există motive legitime care să prevaleze în ceea ce privește prelucrarea;
    iv.datele cu caracter personal au fost prelucrate ilegal; v.datele cu
    caracter personal trebuie şterse pentru respectarea unei obligaţii legale;
    vi.datele cu caracter personal au fost colectate în legătură cu furnizarea
    de servicii societății informaționale. 4. dreptul la restricționarea
    prelucrării poate fi exercitat în următoarele situații: i. atunci când se
    contestă exactitatea datelor, pe o perioadă care ne permite verificarea
    corectitudinii acestora; ii. prelucrarea este ilegală, iar utilizatorul se
    opune ștergerii datelor, solicitând în schimb restricționarea prelucrării
    acestora; iii.nu mai avem nevoie de datele cu caracter personal în scopul
    prelucrării, dar utilizatorul le solicită pentru constatarea, exercitarea
    sau apărarea unui drept în instanță; iv.atunci când utilizatorul se opune
    prelucrării din motive legate de situația particulară în care se află,
    pentru intervalul de timp în care se verifică dacă în acest caz prevalează
    drepturile legitime ale operatorului. 5. dreptul la opoziție, în temeiul
    căruia utilizatorul se poate opune prelucrării datelor cu caracter personal,
    inclusiv creării de profiluri, din motive legate de situația particulară în
    care se află, în cazurile în care prelucrarea este necesară pentru
    îndeplinirea unei sarcini care servește unui interes public sau când are loc
    în scopul intereselor legitime urmărite de noi sau de o terță parte. În
    aceste cazuri prelucrarea se va face numai dacă este justificată de motive
    legitime și imperioase, care prevalează asupra intereselor, drepturilor și
    libertăților utilizatorului, sau atunci când scopul prelucrării este
    constatarea, exercitarea sau apărarea unui drept în instanță. Atunci când
    prelucrarea datelor cu caracter personal are drept scop marketingul direct,
    utilizatorul are dreptul de a se opune în orice moment prelucrării în acest
    scop a datelor, inclusiv creării de profiluri, în măsura în care aceasta
    este legată de marketingul direct. 6. dreptul la portabilitatea datelor,
    care permite utilizatorului să primească datele cu caracter personal care îl
    privesc şi pe care le-a furnizat într-un format structurat, utilizat în mod
    curent şi care poate fi citit automat și să transmită aceste date altui
    operator, în condițiile în care prelucrarea se bazează pe consimțământ sau
    pe un contract și este efectuată prin mijloace automate. În temeiul acestui
    drept, datele cu caracter personal care privesc utilizatorul pot fi
    transmise direct de la un operator la altul acolo unde acest lucru este
    fezabil din punct de vedere tehnic. Modificarea politicii de prelucrare a
    datelor cu caracter personal Prezenta politică de prelucrare a datelor cu
    caracter personal poate fi actualizată ca urmare a modificării legislației
    relevante în domeniu sau a schimbărilor intervenite în structura și
    funcțiile Aplicației. În cazul în care se fac modificări ale politicii de
    prelucrare a datelor cu caracter personal, utilizatorii vor fi înștiințați
    prin e-mail și/sau notificări în cadrul aplicației, înainte ca schimbările
    să intre în vigoare. Încurajăm utilizatorii să verifice această pagină
    periodic pentru a fi informați despre ultimele noutăți în ceea ce privește
    practicile noastre de prelucrare a datelor cu caracter personal. Cum ne poți
    contacta? Pentru nelămuriri sau întrebări în legătură cu prelucrarea datelor
    cu caracter personal, te poți adresa cu cerere scrisă: Fundației pentru
    SMURD, la adresa din Târgu Mureș, str. Prof. Dr. Gheorghe Marinescu nr. 50,
    județul Mureș, cod poștal 540136 sau la email office@fundatiapentrusmurd.ro
    Departamentului pentru Situații de Urgență din cadrul Ministerului
    Afacerilor Interne, la adresa din București, Piața Revoluției nr. 1A,
    sectorul 1, cod poștal 010086 sau la email dsuapp@dsu.mai.gov.ro În cazul în
    care dorești să formulezi plângeri privind prelucrarea datelor cu caracter
    personal, ne poți scrie la aceeași adresă, urmând să îți răspundem în
    termenul legal de corespondență, în acord cu politicile și procedurile
    noastre interne. În cazul improbabil în care consideri că ți-au fost
    încălcate drepturile privind prelucrarea datelor cu caracter personal și
    Fundația pentru SMURD sau Departamentul pentru Situații de Urgență din
    cadrul Ministerului Afacerilor Interne nu a tratat plângerea în mod
    corespunzător, te poți adresa unei autorități de supraveghere a prelucrării
    datelor cu caracter personal. Autoritatea Națională de Supraveghere a
    Prelucrării Datelor cu Caracter Personal din România are sediul în
    București, bd. Gen. Gheorghe Magheru nr. 28 - 30, sectorul 1, cod poștal
    010336.
  </body>
</html>
